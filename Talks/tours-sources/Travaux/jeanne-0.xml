<?xml version="1.0" encoding="UTF-8"?>
<TEI xml:lang="fr" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Exercice Jeanne structuration</title>
            </titleStmt>
            <publicationStmt>
                <p>Stage TEI</p>        
            </publicationStmt>
            <sourceDesc>
                <p>Jeanne la devineresse</p>
            </sourceDesc>
        </fileDesc>
    </teiHeader>
    <text>
        <body>
            <div>
                
                <!-- Marion pour les medecins d'Angers a dict que l'appellante est une
                femme qui demeure en ung village aux portes de la ville d'Angers
                & est vulgairement surnommee Jehanne la devineresse. Elle se mesle
                de deviner, predire le futur, enseigner les choses perdues & faire
                la medecine. les Juges du pais en ont souvent receu plusieurs
                plainctes. Ils oient la voix publicque d’un chacun. Ils sont sur
                les lieux & y peuvent mieux remedier pour avoir plus 
                de cognoissance. Souvent on luy faict deffence de se mesler
                de ces superstitions ou plustost malefices dont plusieurs
                endroictz des royaulme sont aujourd’hui diffamez & dont on 
                void tous les jours advenir infiniz inconveniens soit pa[r] ignorance
                soit par malice. Touttesfois on n’a peu jusques icy
                tant gangner sur ceste femme quelle le contenu
                
                La dernière plaincte qu’on a eue d’elle & sur laquelle est intervenu
                le jugement dont est appel est fort à notter. Ung advocat
                d’Angers nommé Maitre Pierre Mirebeau decedde et est son corps
                ouvert pour congnoistre quelque chose de la cause de sa mort. on y 
                trouve des excoriations , lividitez & avec signes de venefice . On
                s’enquiers d’où cela pouvoit provenir. La Veufve dict que
                voyant son mary malade, on luy fit entendre que
                ceste Jehanne la devineresse le pourroit guerir. elle trop crédulle
                la manda. Ceste devineresse vint & void le malade, dit 
                qu’elle entreprend sur sa vie de le guerir pourveu qu’on la 
                laisse faire et qu’on n’appelle autre medecin qu’elle. On 
                luy promect de la croire. Elle dict qu’il faut faire ung
                bruvage composé de choses sy estranges que horret animis
                memiisse . Il fault, dict elle, avoir ung corbeau vif,
                l’escarteller, en mectre une moictié sur la teste du malade,
                faire bouillir l’autre moictie jusques adce qu’elle soit consumée 
                & la piller en ung mortier. Prendre du guy de chesne
                et avec cela prendre la cervelle d’un homme, faire distiller
                tout cela en une chappelle et en bailler à prandre au 
                mallade par neuf jours consecutifs, chacun jour une
                certaine quantité et ne luy bailler aucune autre 
                medecine. Ceste pauvre vefve dict que cest devineresse
                composa ce bruvage et en fit user au mallade par deux
                ou troys jours, au bout desquelz il mourut.
                Cela mesmes est confirmé par quelques aultres personnes qui
                en déposent en l’information sur laquelle on decrette contre 
                ceste femme.
                
                Elle comparé & est interrogée. Quam miserum est non posse
                negare quod turpissum sit confiteri . elle confesse qu’elle
                entreprit la guerison du mallade, qu’elle luy a faict
                user de ce bruvage composé d’un corbeau, de guy de chesne,
                et de cervelle d’homme. On luy demande sy elle scait
                quelque chose en la medecine et ou elle l’a app apris. 
                Elle respond qu’elle ne scait pas l’art de medecine, mais qu’en
                sa jeunesse elle a esté a Ferrare & en Gascongne ou elle
                a veu praticquer plusieurs medecins et qu’elle a restenu
                quelque chose de ce qu’elle leur a veu faire. On luy demande
                si elle use d’imprecations & de sortilleges elle respond que
                non et adiouste que si dieu luy a donné la grace de pouvoir
                guerir les personnes qu’on ne luy doibt envier. Au surplus
                elle se veult mesler de rendre les raisons naturelles de ses
                receptes et en discours comme ung aveugle des coulleurs
                et le plus ignoramment qu’il est au monde possible.
                
                Les medecins de la ville d’Angers ayant eu communication
                de ces interogatoire remonstrent qu’on a bien receu plusieurs
                plainctes & veu quelque esffect certains de malefices comme
                par ceste femme. Mais qu’on ne vit jamais aulcun assuré
                tesmoniage de vraie curation faicte par elle.
                
                Aussy, il est bien certain qu’elle ne scauroit faire la medecine
                ny guérir les mallades sinon par ung de ces cinq
                moyens. Ou par science de medecine humainnement acquise
                Ou par science de medecine divinement infuse, ou par usage
                & esperience sans art que les grecz appellent emperria
                ou par grace specialle de dieu que nous appelons miracle
                ou par intelligence avec les mauvais espritz que nous
                appellons sortillege. Il fault necessairement qu’elle
                se fonde en l’un de ces cinq moyens a chacun desquelz
                il fault respondre par ordre.
                
                Quant au premier qui est la science de medecine humainement
                acquise par labeur par veilles par estude par livres
                par la congnoissance des causes naturelles par les
                refections anatomiques et aultres semblables moyens 
                il ne les fault pas tant aproprier aux hommes qu’on 
                en exclus entierement  les femmes. Au contraire on
                co recongnoist & confesse qu’elles ont ung esprit susceptible
                & capable de toutes sciences & doctrines quant elles si
                veulent adonner. Mesmes on pourroit alleguer plusieurs
                exemples de femmes qui ont excellé en toutes especes de
                sciences, voire les plus obstruses & ardues, comme
                les mathematiques & la medecine. Ce qui est touttesfois
                rare mais la rarité ne provient d’autre chose sinon que
                peu souvent elles se dedient à l’estude et non pas par
                faulte de capacité d’entendement. Toutesfois tout ce discours
                là ne peult aulcunement servir à la cause des appellanz
                parce que ceste femme est d’acord & confesse elle
                mesmes que jamais elle n’estudia en medecine jamais 
                elle n’en vit livre aulcun. Bref elle confesse qu’elle
                n’a aucune congnoissance de l’art ny des preceptes et 
                consequement nous sommes hors de ce premier moyen.
                
                Le second article est la science de médecine divinement
                infuse sur quoy il est besoing d’insister ung peu plus
                longuement parce que l’appellante & en son interrogatoire -->
                
            </div>
        </body>
    </text>
</TEI>